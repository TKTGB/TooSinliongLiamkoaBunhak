---
layout: default
title: 02 Siā-hōe sū-kiāⁿ 社會事件
nav_order: 4
has_children: true
---

# 318 sū-kiāⁿ 318事件
{: .no_toc }

## 目錄
{: .no_toc .text-delta }

1. TOC
{:toc}

## 1~10
01. Kiàn-siat kang-têng o͘-pe̍h bú, chúi-thó͘ pó͘-chhî bô khó-lū, peh-sìⁿ sèⁿ-miā tah bū, kám sī koaⁿ-oân teh tuh-ku？

   建設工程烏白舞，水土保持無考慮，百姓生命罩霧，敢是官員咧盹龜？
02. Khòaⁿ-kìⁿ Tâi-oân siū put-hēng, siáⁿ-lâng káⁿ ū siū khok-hêng, chhat-hú káu koaⁿ bô-lō͘-iōng, jiá gún khí-mo͘ sim put-pêng!
   
   看見台灣受不幸，啥人敢有受酷刑，賊府狗官無路用，惹阮起毛心不平！
03. Bān-mi̍h seng-lêng bô pó-sioh, lia̍h-chún jîn-lūi siōng-kài tiô, pek sat pek-hāi siaⁿ siaⁿ chhiò, lī-ek chāi-sian ūi phòa biō.

   萬物生靈無寶惜，掠準人類上蓋tiô， 逼殺迫害聲聲笑，利益在先為破廟。
04. Hòa-ha̍k kang-tiûⁿ khí chhân-pêng, pâi-hòng hùi chúi ji̍p khe-kîⁿ, khoân-kéng sit choân lâi phòa pēⁿ, siong-sim siong koaⁿ koh liáu-chîⁿ.

   化學工廠起田爿，排放廢水入溪墘，環境失全來破病，傷心傷肝閣了錢。
05. Beh thóng beh to̍k lâu kiáⁿ-sun, hoān-sè kàu-sî chhōe bô kin, si̍t-bîn sé-náu lâi bōng pún, chek-khek kái-piàn koh ū chhun.
   
   欲統欲獨留囝孫，反勢到時揣無根，殖民洗腦來忘本，即刻改變閣有賰。
06. Lí góa m̄-bián khí giâu-gî, 1 peng 1 kok chò ka-tī, le̍k-sú bûn-hòa chhāi tē-ki, jīn-chin phah-piàⁿ to̍k-li̍p sî.
   
   你我毋免起giâu-gî，一邊一國做家己，歷史文化tshāi地基，認真拍拚獨立時。
07. Ū-lâng khòaⁿ-pēⁿ phah i-seng, bô hun sī-hui bô tāng-khin. 1 kûn bok--lo̍h ùi tùi sim, koán-i Hôa Tô i-su̍t chin.

   有人看病拍醫生，無分是非無重輕。一拳bok--落ùi對心，管伊華佗醫術真。
08. It-chhe lóng ūi pē-bú chêng, hoan-ló m̄-kam koh bô bîn. It-sî sit-khòng sèng-tē hoán, chū-jiân chhut-chhiú ū khah béng.

   一切攏為父母情，煩惱毋甘閣無眠。一時失控性地反，自然出手有較猛。
09. Hoān-chiá si̍t-chāi ū kàu chē, m̄-sī kan-na lí 1 ê. Hun-lūi khin-tāng bián bé-bē, âng-pau kûn-thâu mài lâi chhōe.

   患者實在有夠濟，毋是干焦你一个。分類輕重免買賣，紅包拳頭莫來揣。
10. Seng-oa̍h khah hó kám ū iáⁿ, ta̍k-hāng khí-kè lâng-lâng kiaⁿ, o͘-se bē tâi bô lâng thiàⁿ, phun iû thàn chîⁿ siōng sî-kiâⁿ.

   生活較好敢有影，逐項起價人人驚，烏西賣台無人痛，phun油趁錢上時行。
{: .fs-5 }
{: .fw-400 }