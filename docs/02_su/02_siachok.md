---
layout: default
title: 論寫作
parent: 序
nav_order: 2
has_children: false
permalink: /su/lunsiachok/
---

# Lūn Siá-chok
{: .no_toc }
論寫作

## 目錄
{: .no_toc .text-delta }

1. TOC
{:toc}

## Bo̍k-tek 
目的

Góa siá 7 jī á ū kúi ā ê bo̍k-tek, seng lia̍t 6 hāng.  
我寫七字仔有幾ā ê目地，先列6項。

{: .highlight }
1.O̍h sin sû, chō kù. Che kap kòe-khì o̍h Eng-bûn kâng-khoán. Chū-ngó͘ kàu-io̍k ê hong-hoat chi it. Khioh chió iōng koh si̍t-iōng ê Tâi-gí sû.
{: .fs-6 }

1.學新詞，造句。Che kap過去學英文仝款。自我教育ê方式之一。Khioh少用koh實用ê台語詞。
{: .fs-5 }

{: .highlight }
2.Hō͘ lâng o̍h Tâi-gí. Che kap kòe-khì liām-koa ū kâng-khoán ê bo̍k-tek. M̄-koh, góa m̄ sī siá koa. Ē liām bē liām？Góa siūⁿ tāi-pō͘-hūn sī bē liām--chit , tán í-āu goe̍h-khîm o̍h liáu khah chiâu-chn̂g chiah lâi chhì.
{: .fs-6 }

2.Hō͘人學台語。Che kap 過去唸歌有仝款ê目地。不過，我m̄是寫歌。會唸袂唸？我想大部份是袂唸--chit ，等以後月琴學了khah chiâu-chn̂g chiah 來試。
{: .fs-5 }

{: .highlight }
3.Hàn-lô lām siá, cheng-ka jīm-bat lô-má-jī. Koh ka-siōng siaⁿ-tiāu kap liām-koa ê iau-kiû, tùi Tâi-gí ê liām hoat ū chin tōa ê pang-chān.
{: .fs-6 }

3.漢羅lām寫，增加認捌羅馬字。koh 加上聲調kap 唸歌ê要求，對台語ê唸法有真大ê幫chān。
{: .fs-5 }

{: .highlight }
4.Kháu-pe̍h hòa. Che bián sioⁿ kóng, che sī kòe-khì bîn-kan liû-thoân bûn-ha̍k siōng iàu-kín ê cheng-sîn. M̄-koh, lán ū chīn-liōng ke kóa hiān-tāi ê goân-sò͘, pí-jû hiān-tāi sû, gōa-lâi gí. Koh khioh chió iōng koh si̍t-iōng ê Tâi-gí sû.
{: .fs-6 }

4.口白化。Che 免sioⁿ講，che是過去民間流傳文學siōng重要ê精神。不過，咱有盡量加寡現代ê元素，比如現代詞，外來語。Koh khioh 少用koh實用ê台語詞。
{: .fs-5 }

{: .highlight }
5.Bīn-chheh téng chē-chē gâu lâng, ē-tàng lâi lia̍h lāu kiam ha̍k-si̍p. Siá chē, tian-tó bô lâng khòaⁿ. Kâng 1 ê chú-tê, 1 kù 1 kù tàu khit lâi chéng-lí--ê mā sī tn̂g-phiⁿ.
{: .fs-6 }

5.面冊頂濟濟gâu人，會當來lia̍h漏kiam學習。寫濟，tian-tó無人看。仝1 ê主題，1句1句 tàu khit-lâi 整理理--ê mā是長篇。
{: .fs-5 }

{: .highlight }
6.Lī-iōng hiān-tāi gī-tê, kòe-khì koa-iâu, jīm-hô chú-tê hē-chhiú, chō kù. Chèng-bêng Tâi-gí sī ē-tàng iōng tī kok-chióng gī-tê.
{: .fs-6 }

6.利用現代議題，過去歌謠，任何主題下手，造句。證明台語是ē-tàng用佇各種議題。
{: .fs-5 }


{: .highlight }
Chóng kóng--1-kù, he sī ka-tī ha̍k-sip gí-giân ê pō͘-sò͘ niâ. Chá-kî khah m̄-bat ah-ūn khah lia̍h bô piâⁿ-cheh, 4848hoat-chek, só͘-tì, ū kóa 7 jī-á tha̍k--khí-lâi ē khê-khê.
{: .fs-6 }

總講--1-句，he 是ka-tī學習語言ê步數niâ。早期khah m̄-bat押韻khah lia̍h無平仄、4848法則，所致，有寡七字á讀起來會khê-khê。
{: .fs-5 }

```
2016/6/12
2017/1/10補
```


## Hong-hoat 
方法

### #1

{: .highlight }
1.Tùi po.
{: .fs-6 }

1.對褒。
{: .fs-5 }

{: .highlight }
2.Thiaⁿ koa siá 4 kù. Khioh kim kù. Koh mn̂g kù. Khòaⁿ sio̍k-kù, mā thang tàu khòaⁿ-māi.
{: .fs-6 }

2.聽歌寫四句。Khioh金句，koh門句。看俗句，mā thang tàu看māi。
{: .fs-5 }

{: .highlight }
3.Khòaⁿ bô bat iōng kòe ê sin sû, mā the̍h lâi tàu. Kā kòe-khì ê Tâi-gí sû khioh--tńg-lâi.
{: .fs-6 }

3.看無捌用過ê新詞，mā the̍h來tàu。Kā 過去ê台語詞khioh--tńg-lâi。
{: .fs-5 }

### #2

{: .highlight }
Góa siá 7jī-á ū kóa hong-hoat, kî-tiong 1 ê sī khah kín\(hāu-lu̍t\), sek-ha̍p chho͘-ha̍p chiá. Chho͘-ha̍k-chiá ē-tàng tī chit ê kòe-thêng koh khì ha̍k-si̍p sin ê sû \(m̄-bat iōng--kòe ê kū Tâi-gí sû.\)
{: .fs-6 }

我寫七字仔有寡方法，其中1个是khah緊 \(效率\)，適合初學者。初學者ē-tàng佇chit ê過程koh去學習新ê詞 \(m̄-bat用過ê舊台語詞\)。
{: .fs-5 }

{: .highlight }
0.Chham-khó lâng chò hó ê ūn-pió. \(Khòaⁿ kauh tī lāi-té ê tòng-àn. M̄ sī chok cha̍p-chn̂g, thèng-hó kap sòaⁿ-téng jī-tián kau-chhap tùi-chiàu.\)
{: .fs-6 }

0.參考人做好ê韻表。\(看kauh 佇內底ê檔案。M̄是chok cha̍p-chn̂g，thèng-hó kap線頂字典交插對照。\)
{: .fs-5 }

{: .highlight }
1.Sin lia̍h tē 1 kù, ūn-kha sin tēng--lo̍h-lâi.
{: .fs-6 }

1.先lia̍h第1句，韻kha先訂--落-來。
{: .fs-5 }

{: .highlight }
2.Chhâ siong-koan ê ūn-kha.
{: .fs-6 }

2.查相關相關ê韻kha。
{: .fs-5 }

{: .highlight }
3.Chhâ sòaⁿ-téng sû-tián. Lē：Tâi-bûn Hôa-bûn sû-tián.
{: .fs-6 }

3.查線頂詞典。例：台文華文詞典。
{: .fs-5 }

{: .highlight }
4.Chéng-lí gí-sû. Kā chhâ tio̍h siong-koan ê gí-sû kho͘--lo̍h-lâi, tah tī Excel, í-āu chiâⁿ hó iōng. \(Big data/database\)
{: .fs-6 }

4.整理語詞。Kā查tio̍h相關ê語詞kho͘--落-來，tah佇Excel，以後誠好用。（BIG data / database）。
{: .fs-5 }

{: .highlight }
Lēng-gōa 1 ê hong-hoat, tha̍k pa̍t-lâng ê 7-jī-á. Lia̍h kî-tiong 1 kù, tàu chhun ê 3 kù. Koh lī-iōng téng-koân ê hong-hoat siá/tàu, kái siá. Chài chhòng-chok ê khài-liām, koh ū tùi po, sio tak ê chhù-bī.
{: .fs-6 }

另外1个方法，讀別人ê七字仔。掠其中1句，鬥chhun ê 3句。Koh利用頂懸ê  方法寫／鬥、改寫。再創作ê概念，koh有對po，相tak ê趣味。
{: .fs-5 }

{: .highlight }
Chham-khó. Ke siá--kóa. Ài tâu-kó.
{: .fs-6 }

參考。加寫寡，愛投稿。
{: .fs-5 }

{: .highlight }
Tó 1 chióng khah sūn, sek-ha̍p Kang-ô͘-tiāu（2+2, 1+2）, （2+2, 2+1）, （3+1, 3）, （1+3, 3）（3,4）,（3,3）=\（2+3,3）,？Thia̍p-jī góa kò-jîn kám-kak mài sǹg ji̍p 7-jī lāi. Nā beh chò cha̍p-liām-á khah sek-ha̍p, khek-tiāu chin free style.
{: .fs-6 }

佗一種khah順，適合江湖調（2+2，1+2），（2+2，2+1），（3+1，3） ，（ 1+3，3）（3，4），（3，3）=\ （2+3, 3），？Thia̍p字我個人感覺mài算入七字內。若欲做雜唸仔khah適合，曲調真free style。
{: .fs-5 }



## Bī-lâi
未來

{: .highlight }
1.Ke thiaⁿ kóa koa-á-sian, tha̍k koa-á chheh. Hó-hó tha̍k 1 pún koa-á-chheh. Kéng 10 pún eng-kai ài tha̍k ê koa-á-chheh, chhin-chhiūⁿ khoàn-sè-koa, Lí lô-chhia nāu Tang-hái, Hô͘-sîn báng-á koa, che lóng ū koa-á-sian chhiùⁿ--kòe, koa-á-chheh mā chhōe ē tio̍h. Khah hiān-tāi ê pí-jû Tēng-pang hiaⁿ ê koa-á-chheh, koh ū bûn-ha̍k koán chú phian ê liām-koa, bîn-iâu.
{: .fs-6 }

1.加聽寡歌á仙，讀歌á冊。好好讀1本歌仔冊。揀10本應該愛讀ê歌á冊，親像勸世歌，李哪吒鬧東海、胡蠅蠓仔歌，che lóng有歌仔仙唱過，歌仔冊mā揣ē tio̍h。Khah現代ê比如定邦兄ê歌仔冊，koh有文學館伊主編ê唸歌、民謠。
{: .fs-5 }

{: .highlight }
2.Chhōe siá tn̂g si ê tê-châi.
{: .fs-6 }

2.Chhōe寫長詩ê題材。
{: .fs-5 }

{: .highlight }
3.Koa-á-chheh ê bûn-ha̍k sèng. \(se̍k-sū lūn-bûn：Koa Êng-san.\)
{: .fs-6 }

3.歌á冊ê文學性。（碩士論文:柯榮三）
{: .fs-5 }

```
2017/9/19增，9/22補。
```