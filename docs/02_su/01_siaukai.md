---
layout: default
title: 紹介杜信龍
parent: 序
nav_order: 1
has_children: false
permalink: /siaukai/
---

# Siāu-kài Tō͘ Sìn-liông
{: .no_toc }
紹介杜信龍

## 目錄
{: .no_toc .text-delta }

1. TOC
{:toc}

## 我寫七字仔有幾ā ê目地
先列5項。

1. 學新詞，造句。Che kap過去學英文仝款。自我教育ê方式之一。Khioh少用koh實用ê台語詞。
2. Hō͘人學台語。Che kap 過去唸歌有仝款ê目地。不過，我m̄是寫歌。會唸袂唸？我想大部份是袂唸—chi̍t，等以後月琴學了khah chiâu-chn̂g chiah 來試。
3. 漢羅lām寫，增加認捌羅馬字。koh 加上聲調kap 唸歌ê要求，對台語ê唸法有真大ê幫chān。
4. 口白化。Che 免sioⁿ講，che是過去民間流傳文學siōng重要ê精神。不過，咱有盡量加寡現代ê元素，比如現代詞，外來語。Koh khioh 少用koh實用ê台語詞。
5. 面冊頂濟濟gâu人，會當來lia̍h漏kiam學習。寫濟，tian-tó無人看。仝1 ê主題，1句1句 tàu khit-lâi 整理理--ê mā是長篇。
6. 利用現代議題，過去歌謠，任何主題下手，造句。證明台語是ē-tàng用佇各種議題。

總講--1-句，he 是ka-tī學習語言ê步數niâ。早期khah m̄-bat押韻khah lia̍h無平仄、4848法則，所致，有寡七字á讀起來會khê-khê。

```2016/6/12，2017/1/10補。```

## 方法

1. 對褒。
2. 聽歌寫四句。Khioh金句，koh門句。看俗句，mā thang tàu看māi。
3. 看無捌用過ê新詞，mā the̍h來tàu。Kā 過去ê台語詞khioh--tńg-lâi。	

我寫七字仔有寡方法，其中1个是khah緊 (效率)，適合初學者。初學者ē-tàng佇chit ê過程koh去學習新ê詞 (m̄-bat用過ê舊台語詞)。

1. 參考人做好ê韻表。(看kauh 佇內底ê檔案。M̄是chok cha̍p-chn̂g，thèng-hó kap線頂字典交插對照。)
2. 先lia̍h第1句，韻kha先訂--落-來。
3. 查相關相關ê韻kha。
4. 查線頂詞典。例：台文華文詞典。
5. 整理語詞。Kā查tio̍h相關ê語詞kho͘--落-來，tah佇Excel，以後誠好用。（BIG data / database）。

另外1个方法，讀別人ê七字仔。掠其中1句，鬥chhun ê 3句。Koh利用頂懸ê方法寫 / 鬥、改寫。再創作ê概念，koh有對po，相tak ê趣味。
參考。加寫寡，愛投稿。
佗一種khah順，適合江湖調（2+2，1+2），（2+2，2+1），（3+1，3） ，（1+3，3）（3，4），（3，3）=\ （2+3, 3），？Thia̍p字我個人感覺mài算入七字內。若欲做雜唸仔khah適合，曲調真free style。

## 未來
1. 加聽寡歌á仙，讀歌á冊。好好讀1本歌仔冊。揀10本應該愛讀ê歌á冊，親像勸世歌，李哪吒鬧東海、胡蠅蠓仔歌，che lóng有歌仔仙唱過，歌仔冊mā揣ē tio̍h。Khah現代ê比如定邦兄ê歌仔冊，koh有文學館伊主編ê唸歌、民謠。
2. Chhōe寫長詩ê題材。
3. 歌á冊ê文學性。（碩士論文:柯榮三）

```2017/9/19增，9/22補。```