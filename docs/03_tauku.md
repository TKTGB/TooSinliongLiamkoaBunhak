---
layout: default
title: 鬥句
nav_order: 3
has_children: true
permalink: /tauku/
---

# Tàu-kù
{: .no_toc }
鬥句

## 目錄
{: .no_toc .text-delta }

1. TOC
{:toc}

<!-- ## 318 sū-kiāⁿ 318事件
1.  Kéng-chhat si̍t-chāi sī bô-nāi, hō͘ koaⁿ chhat hú chò lô͘-châi, ná chhiūⁿ àng-á thiaⁿ an-pâi, chit khoán thâu-lō͘ si̍t pi-ai.

     警察實在是無奈，護官賊府做奴才，若像尪仔聽安排，即款頭路實悲哀
2.  Ka-tī tio̍h ài khiā--chhut-lâi, chiòng-lâng tâng-chê lâi pâi-kái, mài-kóng koán-lí siáⁿ tī-tāi, sî-kàu hiō-hóe lí tio̍h chai.

     家己著愛徛出來，眾人同齊來排解，莫講管汝啥治代，時到後悔你著知。
3.  Chúi phàu chi̍t chhiong sin sui tó, ì-chì kian-tēng a-put-tó. Siàu-liân chhut-thâu ūi pó-tó, to̍k-chhâi chèng-koân it-tēng tó.

     水炮一沖身雖倒，意志堅定阿不倒。少年出頭為寶島，獨裁政權一定倒。
4.  Kok-sū ka-sū khang-khòe sū, khì-sin-ló-miā cháu bē hù, ta̍k kang thâu-téng tah o͘ bū, oàn-thàn ji̍t-thâu teh tuh-ku.
   
     國事家事工課事，氣身惱命走袂赴，逐工頭頂罩烏霧，怨嘆日頭咧盹龜！
5.  Chá-chá chhut-mn̂g óaⁿ ji̍t chhù, jīn-chin phah-piàⁿ m̄ jīn-su, sêng-kong mài kiaⁿ tán chin kú, kha ta̍h si̍t tē Tâi-oân gû.
   
     早早出門晚入厝，認真打拚毋認輸，成功莫驚等真久，跤踏實地台灣牛。
6.  Su-hoat put kong khì sí lâng, kéng-chhat bô-nāi siat chôa lâng, chóng-thóng put-sî lâi chhòng-khang, tōa-tn̂g hoe khai sì-kè âng.
   
     司法不公氣死人，警察無奈設蛇籠，總統不時來創空，大腸花開四界紅。
7.  Tâi-pak siâⁿ lāi khǹg lō͘ cha̍h, chún sī kiaⁿ kah sái-liō chhoa̍h. Kiâⁿ--ji̍p ke-thâu pī kok kiap, hô-pêng khòng-cheng jiá siáⁿ hiâm？
   
     台北城內khǹg路截，準是驚卡屎尿泄。行入街頭避國劫，和平抗爭惹啥嫌？
8.  Ha̍k ūn lâng-sò͘ siá le̍k-sú, tùi-khòng to̍k-chhâi bē tàng su, tông-pau thoân-kiat ūi tó-sū, ū siú ū kong tio̍h sam su.
   
     學運人數寫歷史，對抗獨裁袂當輸，同胞團結為島嶼，有守有攻著三思。
9.  Si̍t-bîn le̍k-sú 400tang, kiàn-kok to̍k-li̍p iáu bîn-bāng, ǹg-bāng kî-thāi ū 1 kang, tōa-siaⁿ hoah chhut Tâi-oân-lâng！
   
     殖民歷史四佰冬，建國獨立猶眠夢，向望期待有一工，大聲喝出台灣人！
10. Ka-tī kok-ka ka-tī kiù, o͘-hûn tah bū bián iu-chhiû, lí góa tâng-chê chhiú khan chhiú, ok-sè chèng-koân it-tēng kiu！

     家己國家家己救，烏雲罩霧免憂愁，你我同齊手牽手，惡勢政權一定勼！
11. Ho̍k-ba̍uh hong-pho khióng chài khí, pêng-iú hiaⁿ-tī tio̍h sè-jī, chhat hú káu koaⁿ ū chún-pī, ji̍t-thâu hoe khui ūi ka-tī.

     服貿風波恐再起，朋友兄弟著細膩，賊府狗官有準備，日頭花開為家己。
12. In sī chó͘-kok thóng-it bāng, pek sí peh-sìⁿ ji̍p bóe-hāng, chiòng-châi ū phâng ū ti-kak, kiat-kó jû-hô bē sī khang.
   
     In是祖國統一夢，逼死百姓入尾巷，將才有帆有知覺，結果如何袂是空。
13. Iú ûi iú phâng iú chiòng-châi, khòaⁿ in piáu-hiān tio̍h ē chai, ǹg-bāng pē-bú ài liáu-kái, tài-léng kok-ka hó chiong-lâi.

     有為有帆有將才，看in表現著ē知，向望父母愛了解，帶領國家好將來。
14. O͘ -thiⁿ-àm-tē khòaⁿ bô tiâⁿ, am-khàm goe̍h-niû sim kiaⁿ-hiâⁿ, pak-táu 7 chhiⁿ phōaⁿ gún kiâⁿ, hoe ǹg ji̍t-thâu sī thian-bēng.

     烏天地暗看無埕，掩崁月娘心驚惶，北斗七星伴阮行，花向日頭是天命。
15. Gún ê sim-chêng ū kàu thiàⁿ, Tâi-oân koaⁿ-oân beh gún miā, pêng-iú lí kám ū teh thiaⁿ, ǹg-bāng ta̍k-ke lâi chhut-siaⁿ.

     阮ê心情有夠疼，台灣官員欲阮命，朋友你敢有咧聽，向望逐家來出聲。
16. Su-té hia̍p-gī jiá lâng hiâm, má kang būn-tap gâu thiàu chiam, nā beh siám-pī ho̍k-ba̍uh kiap, sêng-sim-sêng-ì lâi tō-khiam.
   
     私底協議惹人嫌，馬江問答gâu跳針，若欲閃避服貿劫，誠心誠意來道歉。
17. Chí-iàu loān bú siūⁿ-beh thóng, m̄-koán âng nâ án-chóaⁿ chhòng, chek-khek chín-chok mài ké khong, khah bián sî kàu khí lia̍h-kông.
   
     只要亂舞想欲統，不管紅藍按怎創，即刻振作莫假悾，較免時到起抓狂。
18. Kui-nî thàng thiⁿ siau thàn-chîⁿ, iáu-siū sèⁿ-miā bô gī-lí, kiáⁿ-sun iû-ke lâi tiám-chhíⁿ, hō͘ i oàn-thàn hit tong-sî.
   
     規年迥天痟趁錢，夭壽生命無義理，囝孫遊街來點醒，予伊怨嘆彼當時。
19. Siàu-liân hoán-khòng chiàm kok-hōe, oàn-thàn bī-lâi siáⁿ-lâng pôe, chèng-kheh siám liō cháu ná poe, bīn-chú choân bô siuⁿ lông-pōe.
   
     少年反抗佔國會，怨嘆未來啥人賠，政客滲尿走ná飛，面子全無傷狼狽。
20. Bîn-chú ha̍k-ūn lâi phah-piàⁿ, siáng chai o͘-tō tòng gún kiâⁿ, tiau-kang pàng phàu tián chhia-iāⁿ, siáu-jîn pō͘-sò͘ su̍t-á kiáⁿ.
   
     民主學運來打拚，siáng知烏道擋阮行，刁工放炮展奢颺，小人步數su̍t-á囝。
{: .fs-5 }
{: .fw-500 }


```1-2. Kéng-chhat cho͘ kong-hōe. 4. Chiok 318 ha̍k-ūn chá-ji̍t sêng-kong. 6. Kok só Tâi-pak-siâⁿ. 7. Góa bô tông-ì lí ê khòaⁿ-hoat, m̄-koh, góa goān-ì iōng góa ê sìⁿ-miā î-hō͘ lí kóng-ōe, piáu-ta̍t, phoe-phòaⁿ ê khoân-lī. Chú: lō͘-cha̍h. ```

```1-2.警察組工會。4.祝318學運早日成功。6. 國鎖台北城。7. 我無同意你兮看法，毋過，我願意用我兮生命維護你講話，表達，批評兮權利。 註：路截[loo7-tsah8] ：拒馬。8-10. 悼先烈鄭南榕逝世25週年，其當年主張台灣獨立，如今，台灣在國民黨的操弄下連民主自由都還受限。2.這次318學運，希望為台獨意識注入一活水，再次點燃台灣對於本土的認同。11. 馬下令臨時會全力推動服貿通過57. 馬改在宜蘭談貨貿```

## He̍k-lêng sū-kiāⁿ 核能事件
01.  Tâi-téng ián-káng bē ko͘-toaⁿ, siūⁿ-khí hit-sî ū chiù-chōa, ì-chì kian-tēng m̄-káⁿ sòaⁿ, ǹg-bāng ta̍k-ke lâi chò-phōaⁿ〔In-ūi Tâi-oân gún sim-koaⁿ〕.
      
      台頂演講袂孤單，想起彼時有咒誓，意志堅定毋敢散，向望逐家來作伴〔因為台灣阮心肝〕。

```予楊斯棓醫師2014/5/8```

02.  Ián-káng su-piàn góa siōng ióng, khoân-tó Tâi-oân tē 1 kiông, ì-chì kian-kiông ùi goân-hiong phiau iûⁿ kòe hái koh chài chhiong!
      
      演講思辯我上勇，環島台灣第一強，意志堅強為原鄉，飄洋過海閣再衝！
      
```~~美國演講加油2014/7/5```

03.  Kha-báng thoa--leh ê hêng-iáⁿ, tiûⁿ-bīn khah tōa1 mā bô kiaⁿ, phiau iûⁿ kòe-hái bô sǹg siáⁿ, thâu-chêng lō͘-tô͘ gún seng kiâⁿ. 
      
      かばん 拖leh ê形影，場面較大嘛無驚，漂洋過海無算啥，頭前路途阮先行。

```予楊醫師 千里遠渡美國/加拿大演講2014/5/9```

04.  Chhùi ta nâ-âu chá sau-siaⁿ, thoân-kiat ū la̍t tàu-tīn piàⁿ, chí ūi han-chî tāi-tāi thòaⁿ, chek-khek sim-chêng góa chai-iáⁿ.
      
      喙焦嚨喉早梢聲，團結有力鬥陣拚，只為番薯代代湠，即款心情我知影。
05.  Cháu-chông chhian-lí ūi kò͘-hiong, ta̍h phiàn kang-ô͘ siáⁿ lâng kiông, láu-tōa pêng-iú hó-hó siòng, bông-bông chiân-tô͘ gún lâi chhiong.

      走傱千里為故鄉，踏遍江湖誰人強，老大朋友好好相，茫茫前途阮來衝。

```贈楊斯棓醫師赴美國反核演講 2014/1/23```

06.  Su̍t-á siáu-jîn mài tián kiông, chèⁿ-chhùi phoe-phêng siōng bô-liōng, sū-si̍t hiān-chāi koh kan-hiông, iâu-giân siáu-ōe bô thian-liông. 

      Su̍t-á小人mài展強，tsènn-tshuì 批評siōng無量，事實現在閣奸雄，謠言痟話無天良。
07.  Choân tó ián-káng góa siōng piàⁿ, pêⁿ téng pí-ōe chai su-iâⁿ. Kin-jit ta̍h-ji̍p che mn̂g-tiâⁿ, sī-hui gī-lí hō͘   lí thiaⁿ.
      
      全島演講我上拚，棚頂比畫知輸贏。今日踏入這門埕，是非義理予你聽。

```--<<予楊斯棓醫師>>2014/3/17```

08.  Ū lâng mn̄g góa ūi tio̍h siáⁿ, sim ū Tâi-oân gún lâi chhiâⁿ! Hoan-gêng ta̍k-ke lâi chàn siaⁿ, ū lí ū góa chò-hóe kiâⁿ.

      有人問我為著啥，心有台灣阮來晟！歡迎逐家來讚聲，有你有我作伙行。
09.  He̍k-lêng tiān-chhiúⁿ hō͘ lâng kiaⁿ, chi̍t chhut tāi-chì pòaⁿ tiâu miā. Pó-hiám pó͘-chō͘ bô-tè niá, chèng-hú koaⁿ-oân kám ē thiàⁿ?

      核能電廠予人驚，一出代誌半條命。保險補助無tè領，政府官員敢會疼？

10.  Khòa hái ián-káng iā chéng-chí, ǹg-bāng Tâi lâng tiō kak-chhíⁿ, ū-sî hèng liām Tâi-gí si, liáu-kái le̍k-sú lâi chai ki.

      跨海演講掖種子，向望台人就覺醒，有時興唸台語詩，了解歷史來知機。

```--楊醫師美國演講 2014/9/5```

{: .fs-5 }
{: .fw-500 }

## Ko-hiông Khì-po̍k高雄氣爆


## Chèng-tī Kàn-kiāu 政治kàn-kiāu


## O̍h Tâi-bûn學台文


## Siōng-pan Kí-sū上班記事


## Peh-soaⁿ Peh山


## Jîn-seng kap Chhù-bī 人生kap趣味


## Chia̍h-sit 食食


## Tē-chì 地誌


## Chū-jiân 自然


## Chêng-ài 情愛


## Le̍k-sú 歷史 -->
