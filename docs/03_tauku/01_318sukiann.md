---
layout: default
title: 318事件
parent: 鬥句
nav_order: 1
has_children: false
permalink: /tauku/318sukiann/
---

# 318 Sū-kiāⁿ
{: .no_toc }
318事件

## 目錄
{: .no_toc .text-delta }

1. TOC
{:toc}

## #1

{: .highlight }
Kéng-chhat si̍t-chāi sī bô-nāi, hō͘ koaⁿ chhat hú chò lô͘-châi, ná chhiūⁿ àng-á thiaⁿ an-pâi, chit khoán thâu-lō͘ si̍t pi-ai.
{: .fs-6 }

警察實在是無奈，護官賊府做奴才，若像尪仔聽安排，即款頭路實悲哀。
{: .fs-5 }

## #2

{: .highlight }
Ka-tī tio̍h ài khiā–chhut-lâi, chiòng-lâng tâng-chê lâi pâi-kái, mài-kóng koán-lí siáⁿ tī-tāi, sî-kàu hiō-hóe lí tio̍h chai.
{: .fs-6 }

家己著愛徛出來，眾人同齊來排解，莫講管汝啥治代，時到後悔你著知。
{: .fs-5 }

## #3

{: .highlight }
Chúi-phàu chi̍t chhiong sin sui tó, ì-chì kian-tēng a-put-tó, siàu-liân chhut-thâu ūi pó-tó, to̍k-chhâi chèng-koân it-tēng tó.
{: .fs-6 }

水炮一沖身雖倒，意志堅定阿不倒，少年出頭為寶島，獨裁政權一定倒。
{: .fs-5 }

```
2014/3/27
```

## #4

{: .highlight }
Kok-sū ka-sū khang-khòe-sū, khì-sin-ló-miā cháu bē hù, ta̍k kang thâu-téng tah o͘ bū, oàn-thàn ji̍t-thâu teh tuh-ku!
{: .fs-6 }

國事家事工課事，氣身惱命走袂赴，逐工頭頂罩烏霧，怨嘆日頭咧盹龜！
{: .fs-5 }

```
2014/3/28
```

## #5

{: .highlight }
Chá-chá chhut-mn̂g óaⁿ ji̍p-chhù, jīn-chin phah-piàⁿ m̄ jīn-su, sêng-kong mài kiaⁿ tán chin kú, kha ta̍h si̍t-tē Tâi-oân-gû.
{: .fs-6 }

早早出門晚入厝，認真打拚毋認輸，成功莫驚等真久，跤踏實地台灣牛。
{: .fs-5 }

```
2014/3/28
```

## #6

{: .highlight }
Su-hoat put kong khì sí lâng, kéng-chhat bû-nāi siat chôa-láng, chóng-thóng put-sî lâi chhòng-khang, tōa-tn̂g hoe-khui sì-kè âng.
{: .fs-6 }

司法不公氣死人，警察無奈設蛇籠，總統不時來創空，大腸花開四界紅。
{: .fs-5 }

```
2014/5/3
```

## #7

{: .highlight }
Tâi-pak-siâⁿ lāi khǹg lō͘-cha̍h, chún sī kiaⁿ kah sái-liō chhoah. Kiâⁿ ji̍p ke-thâu pī kok kiap, hô-pêng khòng-cheng jiá sáⁿ hiâm？
{: .fs-6 }

台北城內khǹg路截，準是驚卡屎尿泄。行入街頭避國劫，和平抗爭惹啥嫌？
{: .fs-5 }

```
2014/4/29
```

## #8

{: .highlight }
Ha̍k-ūn lâng-sò͘ siá le̍k-sú, tùi-khòng to̍k-chhâi bē-tàng su, tông-pau thoân-kiat ūi tó-sū, ū siú ū kong tio̍h sàm-su.
{: .fs-6 }

學運人數寫歷史，對抗獨裁袂當輸，同胞團結為島嶼，有守有攻著三思。
{: .fs-5 }

```
2014/4/8
```

## #9

{: .highlight }
Si̍t-bîn le̍k-sú 400 tang, kiàn-kok to̍k-li̍p iáu bîn-bāng, ǹg-bāng kî-thāi ū 1 kang, tōa-siaⁿ hoah chhut Tâi-oân-lâng!
{: .fs-6 }

殖民歷史四佰冬，建國獨立猶眠夢，向望期待有一工，大聲喝出台灣人！
{: .fs-5 }

## #10

{: .highlight }
Ka-tī kok-ka ka-tī kiù, o͘-hûn tah bū bián iu-chhiû, lí góa tâng-chê chhiú khan chhiú, ok-sè chèng-koân it-tēng kiu!
{: .fs-6 }

家己國家家己救，烏雲罩霧免憂愁，你我同齊手牽手，惡勢政權一定勼！
{: .fs-5 }

## #11

{: .highlight }
Ho̍k-bō͘ hong-pho khióng chài khí, pêng-iú hiaⁿ-tī tio̍h sè-jī, chha̍t-hú káu-koaⁿ ū chún-pī, ji̍t-thâu hoe-khui ūi ka-tī.
{: .fs-6 }

服貿風波恐再起，朋友兄弟著細膩，賊府狗官有準備，日頭花開為家己。
{: .fs-5 }

```
2014/6/3
```

## #12

{: .highlight }
In sī chó͘-kok thóng-it bāng, pek-sí peh-sìⁿ ji̍p bóe-hāng, chiòng-châi ū phâng ū ti-kak, kiat-kó jû-hô bē sī khang.
{: .fs-6 }

in是祖國統一夢，逼死百姓入尾巷，將才有帆有知覺，結果如何袂是空。
{: .fs-5 }

```
2014/3/23
```

## #13

{: .highlight }
Iú ûi iú phâng iú chiòng-châi, khòaⁿ in piáu-hiān tio̍h ē chai, ǹg-bāng pē-bú ài liáu-kái, tòa-niá kok-ka hó chiong-lâi.
{: .fs-6 }

有為有帆有將才，看in表現著ē知，向望父母愛了解，帶領國家好將來。
{: .fs-5 }

```
2014/3/23
```

## #14

{: .highlight }
O͘ -thiⁿ tē-àm khòaⁿ bô tiâⁿ, am-khàm goe̍h-niû sim kiaⁿ-hiâⁿ, pak-táu 7 chhiⁿ phōaⁿ gún kiâⁿ, hoe ǹg ji̍t-thâu sī thian-miā.
{: .fs-6 }

烏天地暗看無埕，掩崁月娘心驚惶，北斗七星伴阮行，花向日頭是天命。
{: .fs-5 }

```
2014/3/24
```

## #15

{: .highlight }
Gún ê sim-chêng ū kàu thiàⁿ, Tâi-oân koaⁿ-oân ài gún miā, pêng-iú lí kám ū teh thiaⁿ, ǹg-bāng ta̍k-ke lâi chhut-siaⁿ.
{: .fs-6 }

阮ê心情有夠疼，台灣官員欲阮命，朋友你敢有咧聽，向望逐家來出聲。
{: .fs-5 }

```
2014/3/21
```

## #16

{: .highlight }
Su-té hia̍p-gī jiá lâng hiâm, Má Kang būn-tap gâu thiàu-chiam, nā beh siám-pī ho̍k-bō͘ kiap, sêng-sim-sêng-ì lâi tō-khiam.
{: .fs-6 }

私底協議惹人嫌，馬江問答gâu跳針，若欲閃避服貿劫，誠心誠意來道歉。
{: .fs-5 }

```
2014/3/23
```

## #17

{: .highlight }
Chí-iàu loān bú siūⁿ-beh thóng, m̄-koán âng nâ án-chóaⁿ chhòng, chek-khek chín-chok mài ké khong, khah bián sî kàu khí lia̍h-kông.
{: .fs-6 }

只要亂舞想欲統，不管紅藍按怎創，即刻振作莫假悾，較免時到起抓狂。
{: .fs-5 }

```
2014/3/24
```

## #18

{: .highlight }
Kui-nî thàng thiⁿ siáu thàn-chîⁿ, iáu-siū sèⁿ-miā bô gī-lí, kiáⁿ-sun iû-ke lâi tiám-chhíⁿ, hō͘ i oàn-thàn hit tong-sî.
{: .fs-6 }

規年迥天痟趁錢，夭壽生命無義理，囝孫遊街來點醒，予伊怨嘆彼當時。
{: .fs-5 }

```
2014/3/25
```

## #19

{: .highlight }
Siàu-liân hoán-khòng chiàm kok-hōe, oàn-thàn bī-lâi siáⁿ-lâng pôe, chèng-kheh siám liō cháu ná poe, bīn-chú choân bô siuⁿ lông-pōe.
{: .fs-6 }

少年反抗佔國會，怨嘆未來啥人賠，政客滲尿走ná飛，面子全無傷狼狽。
{: .fs-5 }

```
2014/3/29
```

## #20

{: .highlight }
Bîn-chú ha̍k-ūn lâi phah-piàⁿ, siáng chai o͘-tō tòng gún kiâⁿ, tiau-kang pàng phàu tián chhia-iāⁿ, siáu-jîn pō͘-sò͘ su̍t-á kiáⁿ.
{: .fs-6 }

民主學運來打拚，siáng知烏道擋阮行，刁工放炮展奢颺，小人步數su̍t-á囝。
{: .fs-5 }

```
2014/3/25
```